R E P U B L I K A   E   S H Q I P Ë R I S Ë 

 

                        MINISTRIA E MBROJTJES 
  
 
 
 
 
 
 
 
 
 
 
 
 
 
 
 
 
 
 
 
 

STRATEGJIA PËR MBROJTJEN  

 
KIBERNETIKE 

 

(CYBER DEFENSE ) 

 
 
 
 

 
 

 

 
 

Strategjia për Mbrojtjen Kibernetike | Ministria e Mbrojtjes 

 

HYRJE 

Në  Strategjinë  e  Sigurisë  Kombëtare  përcaktohet  se:  “Shqipëria  renditet  ndër  vendet  ku 
zhvillimi  i  telekomunikacionit,  qasja  në  internet  dhe  informatizimi  i  shoqërisë  përparon 
shumë  shpejt.  Rritja  e  komunikimit  përbën  një  vlerë  të  shtuar  në  zhvillimin  ekonomik  dhe 
shoqëror  të  vendit,  por  në  të  njëjtën  kohë,  ajo  e  ekspozon  atë  ndaj  rreziqeve  të  natyrës 
kibernetike me  aktorë shtetërorë dhe jo shtetërorë. Sulmet  kibernetike kanë potencial për të 
dëmtuar  rëndë  shkëmbimin  e  informacionit  në  institucionet  publike,  të  telekomunikacionit 
dhe sistemin financiar e bankar, duke shkaktuar edhe ndërprerje të shërbimeve jetike”.1 

Asetet  dixhitale  në  rritje  janë  pjesë  integrale  e  operacioneve  ushtarake,  ndërkohë,  rritja  e 
varësisë së punës nga asetet dixhitale, krijon kërcënime të mjedisit të sigurisë kibernetike. Me 
Siguri Kibernetike do të kuptojmë: kushtet në të cilat hapësira kibernetike2 është e mbrojtur 
në  lidhje  me  ngjarjet  aksidentale  ose  me  vetëdashje  të  cilat  konsistojnë  në  marrjen  dhe 
transferimin e të dhënave, në modifikimin e tyre, shkatërrimin ose bllokimin e paligjshëm  të 
sistemeve  të  komunikimit  e  të  informacionit,  për  shkak  të  masave  të  papërshtatshme  të 
sigurisë.  
 
Fusha dixhitale e hapësirës kibernetike është fusha e pestë e operacioneve ushtarake në botë, 
së bashku me ajrin, detin, tokën dhe hapësirën. 

Teknologjia  e  komunikimit  dhe  e  informacionit  i  mundëson  Ministrisë  së  Mbrojtjes  dhe 
Forcave  të  Armatosura  (MM/FA)  efikasitetin  në  Komandim  -  Kontroll  (C2),  mbështetje 
logjistike  dhe  shërbime  të  tjera  të  cilat  janë  të  mbështetura  në  sistemet  e  komunikimit  dhe 
informacionit. 

Kjo  strategji  e  promovuar  nga  MM  synon:  mbajtjen  e  një  mjedisi  operimi  elektronik  të 
sigurtë,  të  qëndrueshëm  dhe  të  besueshëm,  i  cili  mbështet  sigurinë  në  strukturat  e  MM/FA 
dhe rrit përfitimet e mjedisit dixhital për to; vendosjen e standardeve për përdorimin e sigurtë 
të  hapësirës  kibernetike;  inkurajimin  për  një  zbatim  gjithëpërfshirës;  garantimin  e  sigurisë 
dhe progresit për strukturat dhe sistemet e ndërlidhjes dhe informacionit (SNI) të MM. 

Strategjia e Sigurisë Kibernetike përshkruan sfidat aktuale në çështje të sigurisë të sistemeve 
të  ndërlidhjes  dhe  informacionit  (SNI)  dhe  pikat  kryesore  me  qëllim  për  të  përballuar  këto 
sfida. 

Një  sërë  faktorësh  si  shpejtësia  e  zhvillimeve  teknologjike,  dinamika  dhe  kompleksiteti  i 
shfrytëzimit  të  hapësirës    kibernetike,  e  vendosin  Ministrinë  e  Mbrojtjes  dhe  FA  përpara 
sfidave reale për ngritjen e kapaciteteve për mbrojtjen kibernetike, të shoqëruar me politika, 
udhëzime,  procedura  koordinuese  e  monitoruese.  Për  rrjedhojë,  Strategjia  e  Mbrojtjes 
Kibernetike do të rishikohet në përshtatje me këto ndryshime. 

 

 

                                                           

1“Strategjia e Sigurisë Kombëtare”, Tiranë , Korrik 2014 , faqe 23 

2
Hapësirë kibernetike – konsiderohet hapësira virtuale globale e të gjithë sistemeve të Informacionit të ndërlidhur në nivel 

global të dhënash .(sipas draftit të strategjisë Kombëtare) 

 

 

2 

Nëntor  2014 

 

 

I. 

TË PËRGJITHSHME  

Strategjia për Mbrojtjen Kibernetike | Ministria e Mbrojtjes 

Përparësia kryesore e Strategjisë së Mbrojtjes kibernetike do të jetë trajtimi i hapësirës 
kibernetike  si  një  fushë  (domain)  operacionale  me  qëllim  për  t’u  organizuar,  trajnuar 
dhe  pajisur  me  mjete,  në  mënyrë  që  MM/FA  të  mund  të  veprojë  në  potencialin  e 
hapësirës kibernetike për mbrojtjen e sistemeve të ndërlidhjes dhe të informacionit. 

Qëllimi  kryesor  i  saj  është  të  sigurojë  orientime,  koherencë  dhe  fokus,  për  një  qasje 
gjithëpërfshirëse, për të zhvilluar kapacitetet ushtarake në hapësirën kibernetike në tre 
vitet e ardhshme. 
 
Ministria  e  Mbrojtjes  përcakton  sigurinë  kibernetike  nëpërmjet  masave  në  lidhje  me 
konfidencialitetin,  disponibilitetin  dhe  integritetin  e  informacionit  që  trajtohet,  përpunohet, 
ruhet, transmetohet dhe komunikohet me mjetet elektronike. 
 
Vendosja dhe zbatimi i këtij prioriteti për MM/FA, përcakton nevojën në: 

-  Menaxhimin  e  riskut  të  hapësirës  kibernetike  përmes  përpjekjeve  të  vazhdueshme  për 
rritjen e nivelit të trajnimit, sigurimin e informacionit, informimit më të konsoliduar për 
situatën dhe duke krijuar mjedis të sigurt dhe sisteme të qëndrueshme. 

-  Garantimin  e  integritetit  dhe  disponibilitetit  të  sistemeve  nëpërmjet  bashkëpunimit  dhe  

mbrojtjes kolektive duke mbajtur pamje operacionale të përbashkët. 

-  Garantimin e kapaciteteve të integruara, duke bashkëpunuar ngushtë me Komandat e FA,  
Shërbimet  dhe  Agjencitë  për  vendosjen  e  kapaciteteve  të  reja  atje  ku  ato  nevojiten  më 
shumë. 

 
Strukturat përkatëse të sistemeve të ndërlidhjes dhe informacionit (SNI) të MM/FA punojnë 
në  mënyrë  aktive  për  të  siguruar  infrastrukturë  të  sigurt  për  këto  sisteme,  nëpërmjet 
organizimit,  alokimit  të  burimeve  të  duhura,  kushteve  të  përgjithshme  të  mira  dhe  masa 
efektive. Këto struktura integrojnë sigurinë dhe forcat në infrastrukturën e informacionit për 
të mbrojtur veprimtarinë e MM dhe FA si dhe të gjithë përdoruesit e këtyre sistemeve. 
 
Strategjia  e  Mbrojtjes  Kibernetike  do  të  ketë  përputhshmëri  me  kërkesat  që  shtrohen 
vazhdimisht në këtë fushë dhe do të respektojë të gjitha parimet e parashikuara në konventat, 
marrëveshjet  ndërkombëtare,  iniciativat  që  do  të  ndërmerren,  me  synimin  që  të  mbrojë  dhe 
parandalojë ndërhyrjen ose dëmet në Sistemet e Ndërlidhjes dhe Informacionit (SNI).  
 
Kjo Strategji do të fokusohet në : 
 
  Masa  për  të  adresuar  kërcënimet  që  drejtohen  ndaj  sistemeve  të  ndërlidhjes  dhe 

informacionit (SNI) të MM dhe FA. 

  Masa ndërgjegjësuese për krimin kibernetik. 

  Masa për të ndërtuar besimin  dhe sigurinë në përdorimin  e  sistemeve të ndërlidhjes dhe 

informacionit (SNI) të MM dhe FA. 

  Zhvillimi, rishikimi dhe rifreskimi i politikave, rregullave,  udhëzimeve dhe procedurave 

ekzistuese për të siguruar përputhshmëri me kërkesat aktuale. 

 
 

 

3 

Nëntor  2014 

 

Strategjia për Mbrojtjen Kibernetike | Ministria e Mbrojtjes 

 

II.  SFIDAT E SIGURISË   
 
Sfidat  e  sigurisë  për  Sistemet  e  Ndërlidhjes  dhe  Informacionit  (SNI)  përfshijnë  të  gjitha 
nivelet  e  strukturave  të  MM  dhe  FA  duke  filluar  nga  pajisjet  individuale,  që  përdoren  në 
mjediset  zyrtare të punës, deri në sigurimin e sistemeve themelore, të  cilat   janë kritike për 
mbarëvajtjen e punës. Disa nga sfidat që karakterizojnë këtë situatë dhe orientimi i tyre për të 
ardhmen përfshijnë: 
 
Interneti dhe pajisjet mobile: Përdorimi gjithnjë e në rritje i internetit dhe i sistemeve të reja 
kompjuterike,  sistemet  industriale  të  kontrollit,  telefonat  mobile,  pajisjet  magazinuese  të 
lëvizshme (memory stick), mediat sociale  dhe tabletat, na bëjnë  më shumë efiçent por edhe 
më shumë të pambrojtur në mjedisin ku ushtrojmë detyrat funksionale. 
 
Shkëputja - ndërprerja e sistemeve gjithnjë në rritje është një çështje kritike: Strukturat e MM 
dhe  të  FA,  si  e  gjithë  shoqëria,  janë  bërë  shumë  të  pambrojtur  kundrejt  shkëputjeve, 
ndërprerjeve të shkurtra të sistemeve ose rrjeteve, duke rritur kështu rëndësinë e të pasurit një 
infrastrukturë të sigurt dhe të fuqizuar për sistemet e ndërlidhjes dhe informacionit (SNI). 
 
Platformat me shërbime të reja dhe mungesa e qartësisë për to: Përdorimi gjithnjë e në rritje 
i  platformave  të  reja  të  shërbimeve,  siç  janë  mënyrat  dhe  mjetet    kompjuterike  online  ose 
“cloud”, me zgjidhje jo të qarta dhe transparente, e bëjnë shumë më të vështirë vlerësimin e 
rrezikut nga ana e përdoruesve, në sistemet që ata përdorin. 
 
Përdorimi gjithnjë e në rritje i komunikimit dhe transmetimit të informacionit jashtë mjedisit 
të  punës:  MM  dhe  FA  nuk  janë  rrjete  të  mbyllura  në  një  mjedis  të  kufizuar.  Puna  dhe 
funksionet e strukturave janë të lidhura me struktura të tjera të administratës publike por edhe 
përtej kufijve të vendit edhe në kontinente të tjera. Kjo përbën  një sfidë më vete për shkak të 
kushteve, rrezikut të dyanshëm, ligjeve e rregullave të ndryshme, mungesës së transparencës 
në lidhje me këto  rregulla, të cilat e bëjnë shumë të vështirë që  strukturat  e  MM  dhe FA të 
ushtrojnë kontroll mbi to. 
 
Krijimi i marketit të  krimit kibernetik: Interneti dhe pajisjet mobile kanë krijuar dhe drejtuar 
në një rrezik më të madh, duke qenë të zbuluar ndaj krimit kibernetik. Sot është zhvilluar një 
market i nëndheshëm, i padukshëm, i aksesueshëm lehtësisht në internet, për blerje dhe shitje 
informacioni si dhe tregëtimin e mjeteve për krimin kibernetik. Kriminelët po e shfrytëzojnë 
këtë mundësi gjithnjë e më shumë. 
 
Një  kërcënim  në  rritje  është  spiunazhi  dhe  sabotazhi,  një  drejtimi  i  ndërhyrjeve  (hacking) 
profesionale ndaj sistemeve të ndërlidhjes dhe informacionit. Objektivat ushtarakë janë e do 
të jenë gjithnjë e më shumë pikësynim i sulmeve, për këtë arësye shumë vende kanë ose janë 
duke zhvilluar kapacitete për spiunazh dhe luftë elektronike ndaj sistemeve të informacionit 
dhe të komunikimit.    
 
Punonjës  jo  korrekt  dhe  të  besueshëm.  Shkeljet  e  brendshme,  vjedhja  ose  keqpërdorimi  i 
burimeve  të  sistemeve  të  komunikimit  dhe  informacionit  nga  vetë  punonjësit  e  institucionit  
janë  vështirë  të  zbulohen.  Kjo  vjen  për  shumë  arsye,  duke  përfshirë  procedura  të  dobëta 
operimi dhe menaxhimi të sistemeve, një mos përcaktim të qartë dhe të saktë të përgjegjësive 
në  këtë  fushë,  privilegjet  që  duhet  të  kenë  punonjësit  në  sisteme  etj.  Sulmi  i  brendshëm  në 
sisteme e bën edhe më të vështirë zbulimin e sulmeve të jashtme. 
 

 

4 

Nëntor  2014 

 

Strategjia për Mbrojtjen Kibernetike | Ministria e Mbrojtjes 

 

Abuzimi me privatësinë dhe identitetin: Privatësia personale është gjithashtu e kërcënuar për 
shkak  të  metodave  të  reja  të  komunikimit  dhe  mënyrave  të  përdorimit  të  sistemeve  të 
informacionit  dhe internetit.  Abuzimi  me identitetin është një sfidë në rritje për çdo individ 
dhe autoritetet institucional. 
 
III. OBJEKTIVAT KRYESORË DHE PRIORITETET STRATEGJIKE 
 
Mbështetur në sfidat e sigurisë ndaj sistemeve të ndërlidhjes dhe të informacionit, Ministria e 
Mbrojtjes  ka  identifikuar  katër  objektiva  kryesorë  për  sigurinë  e  informacionit  dhe  të 
sistemeve  të  komunikimit,  në  të  cilat  ky  informacion  trajtohet,  përpunohet,  ruhet  apo 
transmetohet: 

  Koordinim më të mirë dhe kuptim të përbashkët të situatës kibernetike. 

  Kryerja e vlerësimit dhe analizës së riskut brenda vitit 2015,  për të përcaktuar masat 

e nevojshme për mbrojtjen minimale.  

  Krijimi  i  aftësive  dhe  kapaciteteve  më  të  mira  për  të  trajtuar  situata  të  ndryshme  në 

sistemet e komunikimit e të informacionit. 

  Zbatimi  i  detyrimeve  për  krijimin  dhe  funksionimin  e  sistemeve  të  ruajtjes  së 

informacionit,  vazhdueshmërisë së punës dhe marrëveshjeve të nivelit të shërbimit. 

 
Këto objektiva të përgjithshme për sigurinë e sistemeve të komunikimit dhe të informacionit 
do të trajtohen njëkohësisht, të ndërvarur nga njëri-tjetri si faktorë suksesi. 
 
Objektivat e mësipërm do të realizohen përmes gjashtë shtyllave strategjike, si më poshtë: 
 

1.  Adoptimi i një qasjeje gjithëpërfshirëse dhe sistematike në sigurinë e  Sistemeve të 

Ndërlidhjes dhe Informacionit. 
 

2.  Forcimi  i  mbrojtjes  kibernetike  të  M/M  dhe  FA  nëpërmjet  përmirësimit  të 

infrastrukturës së Sistemeve të komunikimit dhe të informacionit.   

 
3.  Forcimi  i  pozitës  së  njohurive  dhe  inovacionit  të    Ministrisë  së  Mbrojtjes  për 
Hapësirën  Kibernetike  nëpërmjet  ndryshimit  të  kulturës,  ndërgjegjësimit  dhe 
edukimit  të  të  gjithë  punonjësve  në  strukturat  e  MM/FA,  mjeteve  praktike  për  të 
mbrojtur sistemet e komunikimit dhe të informacionit që ata përdorin për të kryer 
detyrat funksionale. 

4.  Ruajtja  dhe  zhvillimi  i  aftësive  të  përdoruesve  dhe  specialistëve  për  të  zbuluar, 
trajtuar,  lajmëruar  dhe  reaguar  ndaj  incidenteve  që  ndodhin  në  Sistemet  e 
Ndërlidhjes dhe Informacionit. 

5.  Forcimi i  pozicionit të inteligjencës në Hapësirën Kibernetike. 

6.  Intensifikimi  i  bashkëpunimit  në  nivel  kombëtar  dhe  ndërkombëtar,  partneritetit 
me biznesin e TI për të garantuar siguri dhe qëndrueshmëri në infrastrukturë, në 
rrjetet kompjuterike, në produktet që merren dhe në shërbimet që ofrohen.  

 

 

 

 

5 

Nëntor  2014 

 

Strategjia për Mbrojtjen Kibernetike | Ministria e Mbrojtjes 

 

1.  Adoptimi i një qasje gjithëpërfshirëse. 

Objektivi i kësaj shtylle deri në vitin 2017, do të jetë mbështetja dhe riformimi i kapaciteteve 
operacionale kibernetike, nëpërmjet fuqizimit të aseteve kibernetike, në të gjithë veprimtaritë 
e FARSH si: komandim-kontrolli; logjistikë; inteligjencë; menaxhim i burimeve të mbrojtjes 
dhe  të  fushave  të  ndryshme  funksionale.  Në  qendër  të  këtij  objektivi  do të  jenë:  Sistemet  e 
ndërlidhjes dhe informacionit (SNI), arkitektura e tyre komplekse teknologjike, ndërveprimi 
midis elementeve dhe fushave funksionale të automatizuara dhe integrimi midis tyre.  

 

 

Operacionet ushtarake do të përfshijnë  gjithnjë e më shumë  përdorimin  e aftësive operative 
kibernetike, kryesisht në mbështetje të operacioneve të rregullta të forcave të armatosura, por 
edhe si një kapacitet i veçantë. Aftësitë kibernetike operative duhet të bëhen pjesë integrale e 
aftësisë së përgjithshme ushtarake të FARSH dhe për realizimin e këtij objektivi, investimi i 
MM  do  të  përqendrohet  tek  përforcimi  i  aftësive  të  saj  kibernetike  nëpërmjet  burimeve 
njerëzore, materiale dhe financiare. 

 

Strukturat  e  MM  dhe  FA,  si  dhe  personeli,  duhet  të  përfshihen  në  mbrojtjen  e  sigurisë  të 
sistemeve  të  komunikimit  dhe  të  informacionit  në  mënyrë  sistematike.  Kjo  do  të  sjellë  një 
përdorim  dhe  menaxhimi  të  ndërgjegjshëm  të  këtyre  sistemeve,  si  pjesë  e  drejtimit  të 
përgjithshëm të institucionit nëpërmjet aplikimit dhe zbatimit të standardeve të njohura.  
 
Në situatën aktuale është e domosdoshme dhe kritike të kryhet vlerësimi i riskut për sistemet 
e MM dhe të FA mbi baza reale. Për të realizuar këtë vlerësim kërkohet një angazhim serioz 
dhe  gjithëpërfshirës  i  strukturave  drejtuese  të  fushës  në  MM  dhe  SHPFA.  Aktualisht, 
vlerësimi i riskut është jo i plotë. Nga verifikimet mbi zbatueshmërinë e masave të sigurisë në 
sistemet  e  informacionit  ato  janë  josistematike,  janë  fragmentare,  jo  të  shtrira  në  të  gjithë 
mjedisin  e  sistemeve  dhe  nuk  kanë  mbështetje  në  drejtimin  e  administrimit.  Zbatimi  dhe 
përdorimi  i  standardeve  aktuale  dhe  ato  ndërkombëtare  do  të  kontribuojë  më  shumë,  për  të 
vendosur  sigurinë  e  sistemeve  të  ndërlidhjes  dhe  informacionit  mbi  baza  gjithëpërfshirëse 
dhe sistematike. 
 
Strukturat  e  MM  dhe  FA,  që  administrojnë  sistemet  e  komunikimit  dhe  të  informacionit, 
duhet  të kenë një sistem të menaxhimit të sigurisë. Ky menaxhim duhet  të ndërtohet  dhe të 
zbatohet  mbështetur  në  standarde  të  njohura  të  sigurisë  së  sistemeve  dhe  në  përputhje  me 
iniciativat  dhe  angazhimet  ndërkombëtare  të  vendit  tonë.  Menaxhimi  i  sistemeve  të 
ndërlidhjes dhe informacionit do të organizohet mbështetur në rreziqet që përballen aktualisht 
sistemet e MM dhe FA. 
 
Gjithashtu  në  fokus  do  të  jetë  vendosja  e  kapaciteteve  në  dispozicion  të  komandimit 
operacional  brenda vitit  2017, për të  përthithur aftësitë e inteligjencës, për të mbledhur dhe 
proceduar informacionin kibernetik, në mënyrë që të realizohet  procesi i vendim-marrjes në 
kohë  reale.  Ky  objektiv  do  të  mundësojë  përballimin  e  dy  kërcënimeve,  si    kundër  rrjeteve 
dhe sistemeve miqësore, si edhe shfrytëzimin e dobësive të kundërshtarit. 
 
Ndërgjegjësimi  i  mirë  i  situatës  për  hapësirën  kibernetike  është  pjesë  e  ndërgjegjësimit  të 
situatës së përgjithshme të linjës së komandimit. 
 
 
 
 

 

6 

Nëntor  2014 

 

Strategjia për Mbrojtjen Kibernetike | Ministria e Mbrojtjes 

 

2.  Forcimi  i  mbrojtjes  kibernetike  të  M/M  dhe  FA  nëpërmjet  përmirësimit  të 

infrastrukturës së Sistemeve të komunikimit dhe të informacionit.    

 
Në  përgjithësi,  Sistemet  e  Ndërlidhjes  dhe  Informacionit  të  MM/FA  janë  konceptuar  dhe 
ndërtuar  në  përputhje  me  kriteret  themelore:  teknologji  moderne  për  menaxhimin  e 
informacionit,    funksionim  dhe  shfrytëzim  i  integruar  dhe  ndërveprueshmëri  me  Sistemet  e 
NATO-s dhe të vendeve të tjera anëtare të saj. Funksionimi i sistemeve të FA është i lidhur 
ngushtë me aplikimin dhe zbatimin e masave të sigurisë së informacionit. Këtij qëllimi i kanë 
shërbyer konceptimi i arkitekturës dhe ndërtimi i sistemeve sipas dy nënkategorive kryesore; 
krijimi  i  infrastrukturës  së  komunikimit/transmetimit  me  mjedise  transmetimi  pronë  e 
MM/FA  dhe  monitorimi  i  funksionimit  të  rrjeteve,  akreditimi,  hartimi  i  politikave  dhe 
procedurave të operimit në sistem.  

Forcimi  i  mbrojtjes  kibernetike  të  MM  dhe  FA  konsiston  në  “Mbrojtjen  e  rrjeteve  dhe 
sistemeve  të  cilët  janë  të  kërcënuar  ndaj  sulmeve  dhe  ndërprerjeve  në  dy  drejtime,  si 
nga  jashtë  dhe  nga  brenda,  nëpërmjet  monitorimit,  analizës  së  trafikut  të  të  dhënave, 
detektimit të sulmeve kibernetike dhe përgjigjen ndaj tyre”. 

Pavarësisht  arritjeve  në  fushën  e  mbrojtjes  së  sistemeve  dhe  të  rrjeteve,  duhet  të 
përqendrohemi te menaxhimi i infrastrukturës së komunikimit dhe informacionit në tërësi, në 
lidhjet midis rrjeteve, kontrollit të hyrjeve të autorizuara ose të paautorizuara dhe mbajtjen në 
kontroll  të  vijueshëm  të  kapaciteteve  të  transmetimit  të  MM/FA,  të  cilat  sigurohen  nga 
kompanitë publike dhe private të telekomunikacionit. 

Zhvillimi  teknologjik  bën  të  mundur  që  infrastruktura  e  sistemeve  të  informacionit  dhe  të 
komunikimit  të  jetë  vazhdimisht  në  ndryshim.  Për  këtë  arësye,  është  shumë  e  vështirë  të 
përcaktosh pjesë të infrastrukturës së sistemeve të informacionit si pjesë  kritike dhe të tjera 
më pak kritike, rrjedhimisht ato ndikojnë në sigurinë e përgjithshme të MM dhe FA dhe në 
atë kombëtare.  

Prandaj, në mbështetje të këtij prioriteti duhet: 

-  Kryerja  e  vlerësimit  dhe  analiza  e  riskut,  për  të  përcaktuar  masat  e  nevojshme  për 

mbrojtjen minimale brenda vitit 2015. 

-  Zbatimi  dhe  verifikimi  i  një  pakete  të  plotë  të  masave  të  sigurisë,  duke  përfshirë 

personelin, sigurinë fizike dhe të sistemeve të informacionit. 

-  Vendosja  e  një  regjimi  të  konsoliduar  dhe  rigoroz  brenda  vitit  2015  për  informacionin  e 
klasifikuar dhe  hartimin e një pakete të masave të sigurisë për atë të paklasifikuar, brenda 
vitit 2014. 

-  Ngritja  e  kapaciteteve  njerëzore,  duke  përmirësuar  njohuritë  dhe  depërtimin  në  dobësitë 
dixhitale dhe duke forcuar mbikëqyrjen e zhvillimit, zinxhirin e furnizimit dhe përdorimin 
e komponentëve të IT-së. 

-  Ndërtimi  i  sistemit  të  menaxhimit  të  sistemeve  të  ndërlidhjes  dhe  informacionit,  duke  u 
përqendruar si tek mbrojtja e infrastrukturës kibernetike (pasiv) dhe tek përgjigjja ndaj çdo 
sulmi  (aktiv)  duke  përdorur  burimet  njerëzore,  logjistike  apo  financiare  që  kemi  në 
dispozicion. 

-  Ndërgjegjësimi  për  Sigurinë  kibernetike,  duhet  të  bëhet  një  pjesë  e  integruar  e  të  gjitha 

trajnimeve të personelit të Ministrisë së Mbrojtjes. 

 

7 

Nëntor  2014 

 

Strategjia për Mbrojtjen Kibernetike | Ministria e Mbrojtjes 

 

-  Investimet në infrastrukturë dhe pajisjet e sistemeve të ndërlidhjes dhe informacionit, do të 
shoqërohen  me  investimet  e  duhura  në  fushën  e  sigurisë  së  sistemeve  dhe  rrjeteve  (për 
software dhe hardware të veçantë dhe për mbrojtjen kriptografike). 

-  Prokurimi apo zhvillimi i sistemeve të reja, të bëhet duke marrë në konsideratë rreziqet e 
mundshme  të  përcaktuara  më  parë,  të  cilat  lidhen  me  besueshmërinë  e  këtyre  sistemeve 
dhe kërkesat operacionale që mbështesin sigurinë dhe masat konkrete të sigurisë. 

 

3.  Forcimi  i  pozitës  së  njohurive  dhe  inovacionit  të    Ministrisë  së  Mbrojtjes  për 
Hapësirën  Kibernetike  nëpërmjet  ndryshimit  të  kulturës,  ndërgjegjësimit  dhe 
edukimit  të  të  gjithë  punonjësve  në  strukturat  e  MM/FA,  mjeteve  praktike  për  të 
mbrojtur sistemet e komunikimit dhe të informacionit që ata përdorin për të kryer 
detyrat funksionale. 

 
Kërcënimi  më  i  rrezikshëm  që  çon  tek  humbja  (potenciale)  ose  kompromentimi  i 
informacionit,  shkaktohet  nga  veprimet  e  paqëllimshme  nga  ana  e  personelit  ashtu  si  edhe 
nga pakujdesia e përdorimit të aseteve të IT. Personeli i mbrojtjes duhet të jetë i vetëdijshëm 
për rrezikun që shoqëron përdorimi i aseteve dixhitale. Në kuadër të kësaj duhet theksuar: 
 
-  Zotërim  i  njohurive  të  nevojshme  për  të  ndjekur  zhvillimet  përkatëse  dhe  për  t’iu 
përgjigjur  sulmeve  në  mënyrë  të  shpejtë  dhe  efektive.  Ky  objektiv  realizohet  nëpërmjet 
investimit    në  njerëz,  teknologji,  kërkim  dhe  zhvillim,  me  qëllim  që  të  jetë  i  aftë  të 
prokurojë, zhvillojë dhe zbatojë kapacitetet e nevojshme kibernetike në kohë reale. 

-  Garantimin  e  funksionimit  normal  të  sistemeve,  rrjeteve  të  komunikimit  dhe  të 
informacionit brenda vitit 2017, nëpërmjet  rishikimit, modifikimit, zhvillimit dhe zbatimit 
të një sistemi masash sigurie. Ky orientim duhet të përqendrohet në: përcaktimin e masave 
shtesë  të  sigurisë  në  mënyrë  që  të  garantohet  vijimësia  e  funksionimit  të  sistemeve  të 
komunikimit dhe të informacionit (përveç atyre të përcaktuara në kërkesat e sigurisë dhe 
mbrojtjes  së  sistemeve);  përcaktimin  e  funksionalitetit  minimal 
të  kërkuar  për 
infrastrukturën  dhe  sigurimin  e  funksionimit  në  një  situatë  krize;  përcaktimin  e 
kundërmasave të lejuara gjatë një situate emergjence në të cilën sistemet mund të jenë nën 
sulm;  përcaktimin  e  metodave  optimale  dhe  të  zbatueshme  për  garantimin  e  sigurisë  së 
informacionit;  përcaktimin  e  metodave  testuese  për  masat  e  sigurisë  dhe  veprimet  e 
nevojshme për t’i zbatuar ato; përmirësimin e sistemeve të monitorimit dhe identifikimit të 
ndërhyrjeve në infrastrukturën kritike në nivel të FA; përcaktimin e kërkesave të sakta të 
sigurisë  në  marrëdhënie  me  siguruesit  publik  dhe  privat  të  shërbimeve;  krijimin  dhe 
fuqizimin e sistemeve rezervë të të dhënave, etj. 

-  Në  vlerësimin  dhe  përcaktimin  përfundimtar  të  masave  për  sigurinë  në  rrjetet 
kompjuterike,  i  rëndësishëm  është  dhe  certifikimi  i  tyre.  Akreditimi  i  rrjeteve  dhe 
sistemeve  mbetet  një  drejtim  i  rëndësishëm  dhe  urgjent  i  punës  së  strukturave  që 
administrojnë  sigurinë  në  rrjete  dhe  sisteme.  Duhet  ndryshuar  konceptimi  i  masave  të 
sigurisë  së  informacionit  nga  ai  statik  në  dinamik  dhe  reagues.  Rritja  e  mundësive  të 
përdorimit  të  produkteve  të  certifikuara,  për  sistemet  në  pronësi  të  MM  dhe  të  FA 
gjithashtu do të ndihmojë në rritjen e besimit dhe përmirësimin e sigurisë së Sistemeve te 
Ndërlidhjes dhe të Informacionit (SNI) dhe shërbimet që u ofrohen strukturave nëpërmjet 
këtyre sistemeve. 

-  Garantimin  e  besueshmërisë  së  aseteve  dhe  proceseve  operative  brenda  vitit  2017, 
nëpërmjet  mënyrës  së  trajtimit,  që  karakteri  hibrid  dhe  i  ndryshueshëm  i  procedurave  të 
tenderimit  dhe  të  prokurimit  për  materialet  dhe  shërbimet  në  fushën  e  Cyber-it  të  jetë 
proaktiv.  

 

8 

Nëntor  2014 

 

Strategjia për Mbrojtjen Kibernetike | Ministria e Mbrojtjes 

 

-  Përfitimin  nga  kërkim-zhvillimi  brenda  organizmit  të  mbrojtjes,  por  edhe  hulumtimi 
shtesë për ndikimin e aseteve kibernetike, si një kapacitet operativ, si edhe për kërcënimin 
që paraqesin për Forcat e Armatosura; teknikisht, ligjërisht dhe në drejtim të çrregullimit 
të mundshëm të proceseve. Ndaj MM/FA, duhet të vazhdojë, të lidhet me këto zhvillime 
në  fushën  kibernetike,  në  nivel  kombëtar  dhe  ndërkombëtar,  por  gjithashtu  të  kryejë 
kërkime në mënyrë të pavarur.  

-  Organizimin  e  mbrojtjes  nëpërmjet  rekrutimit,  trajnimit  dhe  mbajtjes  së  personelit  të 
kualifikuar,  të  cilët  duhet  të  jenë  të  aftë  të  veprojnë  në  një  mjedis  ushtarak.  Gjithashtu 
hartimi  i  politikave  dhe  trajtimi  i  personelit,  për  të  marrë  edhe  për  të  mbajtur  (ruajtur) 
njohuritë e nevojshme, kompetencat dhe aftësitë organizative brenda sektorit të mbrojtjes. 
Sigurisht  që  mund  të  merren  në  konsideratë  modele  të  veçanta  të  karrierës,  për  të 
zhvilluar,  kultivuar  njohuritë  dhe  ekspertizën  në  fushën  kibernetike,  nëpërmjet 
shkëmbimeve  të  personelit,  promovimit  dhe  duke  bashkëpunuar  me  organizma  dhe 
shërbime  të  tjera.  Kjo  bën  të  mundur  që  personeli  të  fitojë  përvojën  e  duhur  dhe  në  të 
njëjtën kohë u jep atyre një perspektivë interesante të karrierës. 

 

4.  Ruajtja  dhe  zhvillimi i aftësive  të  përdoruesve  dhe  specialistëve  për  të  zbuluar, 
trajtuar,  lajmëruar  dhe  reaguar  ndaj  incidenteve  që  ndodhin  në  Sistemet  e 
Ndërlidhjes dhe Informacionit. 

 
Ministria  e  Mbrojtjes  dhe  FA  duhet  të  jenë  në  gjendje  të  vazhdueshme  dhe  të  përgatitur 
operacionalisht,  me  qëllim  që  të  parandalojnë,  zbulojnë  dhe  koordinojnë  reagimin  ndaj 
incidenteve serioze në  sistemet  e ndërlidhjes dhe informacionit. Në këtë  kontekst,  drejtoritë 
përgjegjëse  për  sigurinë  e  informacionit  dhe  të  sistemeve  të  ndërlidhjes  duhet  të  kenë  një  
bashkëpunim sa më të ngushtë ndërmjet tyre. Ky bashkëpunim duhet të adresojë me qartësi 
ngjarjet  e  ndodhura  aksidentalisht  ose  qëllimisht,  duke  i  klasifikuar  në  teknike,  gabimet 
njerëzore, aksidente ose fatkeqësi të natyrës. 

Incidentet në sisteme përfshijnë sulme të drejtuara ndaj infrastrukturës dhe ndaj informacionit 
të klasifikuar në tërësi. Së bashku, incidente të vogla ose të mëdha në volum, mund të kenë 
pasoja  serioze  (si  rrjedhje  të  informacionit  zyrtar  ose  humbje  të  konfidencialitetit  të 
informacionit).  

Strukturat  që  administrojnë  logjikisht  dhe  fizikisht  sistemet  e  ndërlidhjes  dhe  informacionit 
duhet të garantojnë një proces të qartë të trajtimit dhe reagimit ndaj incidenteve dhe sulmeve. 
Nëpërmjet  procedurave  të  sakta  duhet  të  vendoset  se  çfarë  do  të  trajtohet  si    incident  në 
sistem,  kush,  kujt,  kur  dhe  si  do  të  raportohet  etj.  Zbatimi  i  këtyre  procedurave  do  të 
shoqërohet  me  mekanizmat  e  nevojshëm  të  zbulimit  të  vendosura  në  sistemet  e  ndërlidhjes 
dhe informacionit për të parandaluar, zbuluar, njoftuar dhe menaxhuar incidentet në sisteme. 

Fushat ku duhet të përqendrohemi përfshijnë: 

-  Drejtoritë  përgjegjëse  duhet  të  përcaktojnë  qartë  se  kush  do  të  jetë  grupi  i  njoftimit-
alarmit  me  kapacitetet  bazë  për  të  koordinuar  dhe  menaxhuar  incidentet  në  sisteme,  të 
cilat do të mbështesin funksionet kritike të MM dhe FA. Ky ose këto grupe alarmi duhet 
të  strukturohen-përcaktohen  në  atë  mënyrë,  që  ata  të  marrin  në  konsideratë  përdorimin, 
arkitekturën dhe drejtimin e sistemeve të ndërlidhjes dhe informacionit në MM dhe FA. 

-  Të  përcaktohet  qartë  se  ku  dhe  kush  do  të  kryejë  funksionin  për  të  mbledhur  dhe 
analizuar  informacionin  e  lidhur  me  incidentet  serioze  që  ndodhin  në  sistemet  e 
ndërlidhjes dhe informacionit të MM dhe FA. Është e përcaktuar që incidentet e ndodhura 
në sistemet e klasifikuara raportohen në DSIK, por duhet përcaktuar si do të raportohen 
incidentet në rrjetet e paklasifikuar, kujt do t’i raportohet, si do të analizohen dhe si do të 

 

9 

Nëntor  2014 

 

Strategjia për Mbrojtjen Kibernetike | Ministria e Mbrojtjes 

 

bëhet  koordinimi  me  agjencitë  kombëtare  të  fushës  (ALCIRT).  Për  rrjedhojë,  është  i 
domosdoshëm  përcaktimi  i  autoriteti  i  cili  do  të  ketë  përgjegjësinë  të  koordinojë  dhe 
menaxhojë  këto  incidente,  të  sigurojë  kohë  pas  kohe  informacion  dhe  udhëzime  për 
grupet përgjegjëse ndaj incidenteve dhe strukturave që administrojnë logjikisht e fizikisht 
sistemet e ndërlidhjes dhe informacionit. 

Përgatitja për të përballuar incidentet si krimi kiberentik, spiunazhi, sabotazhi dhe terrorizmi, 
duhet të merret në konsideratë me qëllim formimin e  kapaciteteve minimale për këtë qëllim. 
Njoftimi  për rënie të  sistemeve, humbjen  e lidhjes së  pjesshme  etj, duhet  të vlerësohen dhe 
konsiderohen  nga  strukturat  që  i  administrojnë  në  tërë  hapsirën  e  mundshme  të  mbrojtjes 
kibernetike.. 
 

5.  Forcimi i  pozicionit të inteligjencës në Hapësirën Kibernetike. 

 

Shpejtësia e rritjes së hapësirës kibernetike dhe e sistemeve të ndërlidhura, ka zgjeruar me të 
njëjtën  masë  edhe  mundësitë  e  grumbullimit  të  informacionit.  Duke  qenë  se  hapësira 
kibernetike  ka  një  nivel  të  lartë  inteligjence  është  e  nevojshme  që  të  kemi  një  mbrojtje  të 
infrastrukturës dhe të operacioneve që zhvillohen në këtë fushë.  

Parësore  për  strukturat  e  mbrojtjes  është  pasqyrimi  i  qartë  i  të  gjitha  sulmeve  dhe 
kërcënimeve  kibernetike  që  mund  të  ndodhin,  nëpërmjet  zhvillimit  të  njohurive  të  vetë 
kërcënimit teknik, si edhe pasqyrimit të qartë të parashikimeve të synimeve dhe qëllimeve të 
kundërshtarëve apo sulmuesve të ndryshëm.  

Agjencia  e  Inteligjencës  dhe  Sigurisë  së  Mbrojtjes  (AISM)  duhet  të  krijojë  një  strukturë 
brenda saj për mbledhjen, analizimin dhe raportimin e informacionit në hapësirën kibernetike 
brenda  vitit  2017,  nëpërmjet  aftësive  dhe  kapaciteteve  që  posedohen,  duke  ndërprerë  apo 
ndaluar aktivitetet e paligjshme në këtë fushë. 

Informacioni  i  mbledhur  do  të  përdoret  për  paralajmërime  të  produkteve  (informacione)  të 
inteligjencës,  kompozimin  e  një  kornize  të  qartë  të  kërcënimeve  kibernetike,  zhvillimin  e 
mëtejshëm të produktit në përgjithësi dhe kryerjen e aktiviteteve të kundërzbulimit. 

Intensifikimi 
i  bashkëpunimit  në  hapësirën  kibernetike  nëpërmjet  bashkërendimit/ 
koordinimit të kapaciteteve të inteligjencës  kibernetike, si SIGINT (Signal Intelligence) dhe 
HUMINT  (Human  Intelligence),  apo  kapacitete  të  kundërzbulimit,  për  të  rritur  efikasitetin 
operacional,  duke  kombinuar  të  gjitha  asetet  që  janë  në  dispozicion.  Ky  objektiv  realizohet 
duke përfshirë të  gjithë  strukturat  si,  DAI, J-6, J-2, ASNI, AISM si  edhe Sektorë të tjerë të 
IT-së.  

Me anë të këtij bashkëpunimi sigurohet, një faktor inteligjence më efikas dhe më frytdhënës. 
Kuptohet që, ky efikasitet do të ketë influencën e tij pozitive si brenda hierarkisë në strukturat 
e mbrojtjes ashtu edhe në Sigurinë Kombëtare. 

Një  sfidë  më  komplekse  ka  të  bëjë  me  zbulimin  e  sulmeve  dhe  sulmeve  të  mbetura  në 
tentativë. Në rast  pamundësie të  identifikimit të origjinës, autorit dhe objektivi i një sulmi, 
ku mundësitë për t’u kundërpërgjigjur do të jenë të kufizuara, lind nevoja për përdorimin e të 
gjitha  burimeve  të  inteligjencës  që  kemi    në  dispozicion  si  edhe  zhvillimin  e  hetimeve  të 
ndryshme  për  të  përmirësuar  dhe  rritur  në  mënyrë  të  ndjeshme  mundësitë  për  të 
bashkëpunuar  me  strukturat  e  menaxhimit  të  informacionit,  me  strukturat  e  sigurisë,  duke 
krijuar kështu një ndihmesë në shërbimet investiguese kriminale. Përveç kësaj, bashkëpunimi 
intensiv konfidencial kombëtar do të jetë themelor dhe kyç, për mundësinë  e  përcaktimit sa 
më  të  saktë  të  identitetit  të  sulmuesit,  si  edhe  marrjen  e  masave  mbrojtëse  sa  më  të  
efektshme.  

 

10 

Nëntor  2014 

 

Strategjia për Mbrojtjen Kibernetike | Ministria e Mbrojtjes 

 

6.  Intensifikimi 

i  bashkëpunimit  në  nivel  kombëtar  dhe  ndërkombëtar, 
partneritetit  me  biznesin  e  TI  për  të  garantuar  siguri  dhe  qëndrueshmëri  në 
infrastrukturë,  në  rrjetet  kompjuterike,  në  produktet  që  merren  dhe  në 
shërbimet që ofrohen. 

 
-  Kombëtar 
 
Siguria kibernetike varet nga aftësia e shteteve dhe institucioneve për të mbrojtur hapësirën e 
tyre kibernetike, si në mënyre kolektive dhe individuale. Hapësira kibernetike është një fushë 
në të cilën si aktorët privatë dhe publikë, civilë dhe ushtarakë, kombëtarë dhe ndërkombëtarë, 
duhet  të  veprojnë  në  të  njëjtën  kohë  dhe  të  jenë  reciprokisht  të  varur  nga  njëri  -  tjetri. 
Teknikat  e  përdorura  nga  sulmuesit  kryesisht  janë  të  ngjashme  dhe  të  dizenjuara  për  të 
shfrytëzuar dobësitë e përgjithshme të rrjeteve dhe sistemeve.  

Si  menaxher  i  rrjeteve  dhe  i  sistemeve  dixhitale  të  veta,  MM/FA,  është  një  partner  i 
rëndësishëm  me  njohuri  dhe  kapacitete  specifike.  Mënyra  sesi  kapacitetet  do  të  vihen  në 
dispozicion për operacionet kibernetike do të jenë shumë të detajuara. 

Prandaj,  është  i  rëndësishëm  hartimi  i  marrëveshjeve  me  aktorët  e  tjerë  shtetërorë  për 
përfshirjen e aseteve kibernetike të Ministrisë së Mbrojtjes, si pjesë e intensifikimit të politikës 
së  bashkëpunimit  civil-ushtarak  si  dhe  për  garantimin  e  Sigurisë  Kombëtare.  Vendosja  e 
kapaciteteve të mbrojtjes dhe kontributit të tyre, do të ndikojë  në përmirësimin e sigurisë dhe 
rritjen  e  besueshmërisë  së  të  gjithë  hapësirës  kibernetike  në  Shqipëri.  Ky  objektiv  do  të 
realizohet nëpërmjet organizimit të një metode gjithëpërfshirëse duke përcaktuar qartë rolet, 
detyrat  dhe  përgjegjësitë,  si  dhe  një  konsultimi  të  përbashkët  për  mbajtjen  në  kontroll  të 
sistemeve të ndryshme në nivel kombëtar.  

Gjithashtu, në nivel kombëtar merr rëndësi bashkëpunimi me sektorin publik, si universitetet, 
dhe me sektorin privat në fushën e kërkimit, zhvillimit dhe trajnimit të personelit. Si rezultat i 
përballjes  me  sfida  të  tilla,  si  buxhetet  e  kufizuara  dhe  mungesa  e  personelit  të  kualifikuar, 
realizimi i këtij bashkëpunimi do të jetë efikas në kuadrin e intensifikimit të bashkëpunimit 
në  nivel  kombëtar.  Duke  qenë  se  organizmat  e  Mbrojtjes  kontribuojnë  në  Axhendën 
Kombëtare të Sigurisë dhe si pjesë integrale e politikave të qeverisë lidhur me sektorin privat, 
prioriteti i dhënë për sigurinë kibernetike nga industria e teknologjisë së lartë,  është një hap 
më tej në kuadrin e bashkëpunimit me ministritë e tjera, ALCIRT dhe sektorin privat.  
 

-  Ndërkombëtar 
 
Në nivel ndërkombëtar,  objektivi parësor për Ministrinë e Mbrojtjes është bashkëpunim me 
vendet,  që  aspirojnë  dhe  veprojnë  në  nivele  të  ngjashme  sigurie,  zhvillimi  i  përbashkët  i 
mjeteve,  aftësive  dhe  teknikave,  nëpërmjet  shkëmbimit  të  njohurive  dhe  eksperiencave  në 
këtë fushë brenda vitit 2015.  

Vendi  ynë  është  nënshkrues  i  Memorandumit  të  Mirëkuptimit  për  Mbrojtjen  Kibernetike 
ndërmjet  NATO  CDMB  (Cyber  Defence  Management  Board)  dhe  vendeve  anëtare,  Mars 
2013.  Në  këtë  kuadër  është  përgatitur  dhe  një  plan  veprimi  për  CDMB  (Cyber  Defence 
Management  Board)  në  nivel  kombëtar,  në  të  cilin  MM,  do  të  mbështetet  pas  miratimit  të 
kësaj strategjie. 

MM  do  të  bashkëpunojë  me  NATO-n  për  forcimin  e  mbrojtjes  kibernetike,  nëpërmjet 
kontributit në zhvillimin dhe zbatimin e politikave të NATO-s dhe përmirësimit të mbrojtjes 
së  sistemeve  dhe  rrjeteve  të  veta,  si  dhe  ato  të  aleatëve.  Trajnimi  i  specialistëve  mbetet  një 

 

11 

Nëntor  2014 

 

Strategjia për Mbrojtjen Kibernetike | Ministria e Mbrojtjes 

 

drejtim i rëndësishëm për të formuar kapacitetet e nevojshme për mbrojtjen kibernetike. Për 
këtë  do  të  synohet  pjesëmarrja  e  vijueshme  në  veprimtaritë  që  organizon  NATO  për 
mbrojtjen  kibernetike  duke  u  trajnuar  në  struktura  të  mirëfillta  si  Qendra  e  Ekselencës  për 
Mbrojtjen Kibernetike apo njohja e përvojave të vendeve të tjera të NATO-s, që kanë ngritur 
struktura  të  veçanta  për  këtë  qëllim.  Specialistët  e  trajnuar  jashtë  vendit  do  të  shfrytëzohen 
për organizimin e trajnimeve në nivelin e MM/FA.    

 
IV. ROLET DHE PËRGJEGJËSITË PËR IMPLEMENTIMIN 
 
Megjithëse  siguria  e  informacionit  është  përgjegjësia  e  parë  dhe  kryesore  e  strukturave  të 
caktuara  të  MM  dhe  FA,  ndjekja  dhe  zbatimi  me  sukses  i  kësaj  strategjie  kërkon 
bashkëpunim efektiv midis strukturave përgjegjëse, me agjencitë e tjera kombëtare të fushës 
dhe të gjithë përdoruesit individual.  

Çdo  strukturë  e  MM  dhe  FA  duhet  të  jetë  në  një  linjë  me  parimin  e  përgjegjësisë  dhe  të 
sigurojë  se  prioritetet  e  strategjisë  zbatohen  në  vijimësi  në  të  gjitha  drejtimet.  Në  këtë 
kontekst, çdo strukturë përgjegjëse në MM dhe FA duhet të punojë ngushtë me strukturat  e 
tjera të vartësisë, që masat e sigurisë të jenë të koordinuara me të gjithë aktorët. 

Drejtoria e Automatizimit dhe Inovacionit dhe Drejtoria J-6 do të jenë përgjegjësit kryesorë 
për të ndjekur zbatimin e kësaj strategjie dhe duhet të përfshijnë të gjithë aktorët e nevojshëm 
në sigurinë e informacionit gjatë zhvillimit dhe implementimit të prioriteteve të vendosura në 
planin e veprimit. 

Drejtoritë  përgjegjëse  në  MM  dhe  SHPFA  duhet  të  qartësojnë  kërkesat  ligjore  dhe 
rregullatore të përgjithshme që zbatohen në institucion, kush janë zotëruesit kyç të sistemeve 
të  klasifikuara  dhe  të  paklasifikuara  dhe  të  vendosin  kërkesa  të  qarta  për  menaxhimin, 
administrimin fizik dhe logjik të sistemeve të ndërlidhjes dhe informacionit.  

Agjencia e Sistemeve të Ndërlidhjes dhe të Informacionit (ASNI) dhe degët e ndërlidhjes në 
Forca duhet të bashkëpunojnë, të vendosin dhe të përcaktojnë kërkesat për vazhdueshmërinë 
operacionale të sistemeve të cilat janë shumë të rëndësishme për veprimtarinë e MM dhe FA. 

Përdoruesit  e  sistemeve  në  MM  dhe  FA  duhet  të  garantohen  që  të  marrin  dhe  dërgojnë 
dokumente  elektronikisht  në  mënyrë  të  sigurtë  që  konfidencialiteti,  integriteti  dhe 
autenticiteti  të  mos  cënohen.  Nga  ana  e  tyre  përdoruesit  duhet  të  zbatojnë  me  korrektësi 
rregullat dhe procedurat për përdorimin e këtyre sistemeve.  

Për të vlerësuar realisht gjendjen aktuale për zhvillimin dhe zbatimin e fushave prioritare të 
strategjisë, duhet kërkuar rregullisht një rifreskim i masave për zbatimin e planit të veprimit. 

Përgjegjësia kryesore për sigurinë e sistemeve të komunikimit dhe të informacionit lidhet me 
zotëruesit  e  këtyre  sistemeve,  administratorin  logjik  dhe  fizik  të  sistemit  si  dhe  me 
përgjegjësit e menaxhimit të sistemeve. Puna e sigurisë duhet të jetë një veprim i përditshëm, 
i  mbështetur dhe kontrolluar nga çdo strukturë.  Kostot e masave për të  promovuar siguri të 
informacionit  në sistemet  elektronike duhet  të jenë proporcionale me  riskun e vlerësuar për 
sistemet e komunikimit e të informacionit në MM dhe FA.  

 

 

 

 

12 

Nëntor  2014 

 

Strategjia për Mbrojtjen Kibernetike | Ministria e Mbrojtjes 

 

 

Përfundim: 

  Drejtimet  dhe  shtyllat  kryesore  ku  mbështet  Strategjia  për  Mbrojtjen  Kibernetike 
sigurojnë që Ministria e Mbrojtjes do të jetë në gjendje të veprojë në mënyrë efikase 
në hapësirën kibernetike.  

  Duke  investuar  në  mbrojtjen  kibernetike  dhe  aftësitë  operacionale,  do  të  jemi  në 
gjendje të garantojmë sisteme të teknologjisë së lartë për Forcat e Armatosura, që ato 
të kryejnë me sukses detyrat e tyre. 

  Një plan veprimi më i detajuar, i cili do të përshkruajë se si do të ndiqen dhe zbatohen 
në  të  ardhmen  prioritetet  strategjike,  objektivat  dhe  parimet  bazë  për  politikat  e 
sigurisë të sistemeve të ndërlidhjes dhe informacionit, do të botohet i veçantë dhe do 
të rishikohet kur paraqitet e nevojshme.   

 

 

 

 

 

 

 

 

13 

Nëntor  2014 

 

